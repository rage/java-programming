---
path: '/vaihda-aikatauluttomaan'
title: 'Kurssin vaihto aikatauluttomaan versioon'
hidden: false
information_page: true
---

<notice>HUOMAATHAN, että aikatauluttomalta kurssilta EI VOI HAKEA yliopiston opinto-oikeutta.</notice>

**Kannattaa pysyä aikataulullisessa versiossa**

Aikataulullisella kurssilla on monia etuja verrattuna aikatauluttomaan kurssiin. Ohjelmointitehtävien lataaminen vaatii vain 25% edellisen osan ohjelmointitehtävien pisteistä, kun taas aikatauluttomalla kurssilla raja on 90%. Sama raja koskee myös verkkotentteihin osallistumista, joiden kautta saat opintosuoritukset kursseista Ohjelmoinnin perusteet ja Ohjelmoinnin jatkokurssi. Joudut siis tekemään huomattavasti enemmän työtä aikatauluttomalla kurssilla.

Lisäksi kurssiarvostelu perustuu aikatauluttomalla kurssilla pelkästään verkkotenttiin, kun taas aikataulullisella kurssilla arvostelussa otetaan huomioon myös tehtäväpisteet. Sinun täytyy siis pärjätä huomattavasti paremmin aikatauluttoman kurssin kokeessa saadaksesi saman arvosanan. Lisätietoa tästä löytyy sivupalkin osiosta Arvostelu ja kokeet.

Aikaisempien kurssien perusteella ne, jotka jatkavat aikataulullisella kurssilla pärjäävät paremmin kurssikokeissa kuin ne, jotka vaihtavat aikatauluttomaan. Aikatauluttomassa kurssissa riskinä on myös, että kurssi jää kesken, kun ei ole aikarajoja motivoimassa tehtävien tekoa.

Kolmas etu aikataulullisessa kurssissa on, että vain aikataulutetulta kurssilta voi hakea opinto-oikeutta Helsingin yliopiston tietojenkäsittelytieteen osastolle. Lisätietoja tästä löytyy sivupalkin osiosta "Mahdollisuus opinto-oikeuteen".

On siis järkevää jatkaa aikataulullisella kurssilla niin kauan, kun ehdit tehdä tehtävät aikarajojen puitteissa.

**Miksi tehtäväpalautukseni pitää siirtää?**

Jotta voit jatkaa ohjelmointitehtäviä aikatauluttomalla kurssilla siitä mihin jäit aikataulullisella, tehtäväpalautuksesi pitää siirtää aikatauluttomalle kurssille. Ohjelmointitehtäviä voi ladata NetBeansissa vasta, kun on saanut tietyn osuuden edellisen osan ohjelmointitehtävien pisteistä. Tehtäväpalautusten siirto antaa sinulle aikatauluttomalle kurssille ne tehtäväpisteet, jotka sait aikataululliselta kurssilta.

HUOM! Aikatauluttomalla kurssilla on eri pisterajavaatimus sille, että voi ladata seuraavan osan tehtäviä. Aikataulullisella kurssilla voi ladata seuraavan osan tehtävät, kun on saanut vähintään 25% edellisen osan ohjelmointitehtävien pisteistä. Aikatauluttomalla kurssilla tämä pisteraja on 90% edellisen osan pisteistä. Saatat siis joutua tekemään lisää ohjelmointitehtäviä edellisistä osista, ennen kuin saat ladattua sen osan tehtävät, jonka parissa työskentelit aikataulullisellla kurssilla.

**Miten siirrän tehtäväpalautukseni?**

<notice>HUOMAATHAN, että aikatauluttomalta kurssilta EI VOI HAKEA yliopiston opinto-oikeutta.</notice>

Mikäli haluat siirtyä aikatauluttomalle kurssille, lue seuraavat ohjeet huolellisesti:

1) Varmistu siitä että haluat tehdä siirtymisen nyt: Voit siirtää pisteesi VAIN KERRAN. Jos siis olet vielä mukana aikataulutetulla kurssilla, et halua siirtää pisteitäsi nyt. Tee siirto vasta, kun olet jäänyt aikataulusta jälkeen.

2) Mene sivulle [https://tmc.mooc.fi/org/mooc/courses/396/migrate\_to\_other\_course/425](https://tmc.mooc.fi/org/mooc/courses/396/migrate_to_other_course/425)

3) Lue HUOLELLA sivun ohje.

4) Vahinkojen välttämiseksi sinun tulee täyttää sivulla olevat kentät.

5) Kenttään "... from where. .." tulee laittaa sen kurssin tunnus, jolta siirrettävät pisteet tulevat, eli aikataulullisen kurssin tunnus ```mooc-2019-ohjelmointi```

6) Kenttään "... where to ..." tulee laittaa sen kurssin tunnus, jolle pisteet siirretään, eli aikatauluttoman kurssin tunnus ```mooc-2019-ohjelmointi-nodl```

7) Luettuasi vielä kerran sivun yläreunan tekstit, valitse ruutu "I've read..."

8) Klikkaa "Migrate all my work".

9) Odota kunnes sivu päivittyy. Pisteiden siirtymisessä voi kestää useita minuutteja. Lomakkeen uudelleenlähettäminen ei nopeuta prosessia. Mikäli saat virheen "Gateway time out", odota vähintään 15 minuuttia ja mene uudelleen kohdan kaksi sivulle.

10) Kun siirto valmistuu, valitse tmc.mooc.fi:n yläpalkista oma profiilisi painamalla omaa käyttäjänimeäsi. Sivun pitäisi näyttää samat pisteet sekä siirron lähtö- että kohdekurssille. Vanhan kurssin pisteet siis eivät poistu, vaan ne ainoastaan kopioidaan uudelle kurssille. Mikäli olet jo saanut aiemmin pisteitä aikatauluttomalta kurssilta, ne EIVÄT poistu.

11) Suosittelemme että suljet aikataulullisen kurssin tehtävät NetBeansista. Tämä onnistuu valitsemalla tehtäväpohjat vasemman reunan sivupalkista, klikkaamalla sitä hiiren toissijaisella painikkeella ja valitsemalla "close". Tämä ei poista tehtäviä lopullisesti, vaan voit tarvittaessa vielä tarkastella niitä uudelleen. Sulkemista suositellaan, koska aikatauluttoman ja -taulullisen kurssin tehtävillä on tismalleen samat nimet. Tämän vuoksi on helppoa vahingossa tehdä väärän kurssin tehtäviä.

12) Vaihda Netbeansin TMC-asetuksista kurssiksi "Ohjelmoinnin MOOC 2019 (aikatauluton)". TMC-asetuksiin pääsee käsiksi painamalla NetBeansin ylävalikosta "TMC", ja avautuvasta listasta "Settings".

13) Lataa NetBeansin tarjoamat uudet tehtäväpohjat. Netbeans saattaa tässä yhteydessä ladata tyhjiä tehtäväpohjia myös jo aiemmin tekemillesi aikatauluttoman kurssin tehtäville. Tarkista TMC-profiilistasi (http://tmc.mooc.fi/participants/me), mitkä tehtävät voit jättää huomiotta. Jos NetBeans ei tarjoa uusia tehtäväpohjia, paina NetBeansin yläpalkin TMC-valikosta "Download/update exercises".

14) Mikäli kohtaat ongelmia, ota rohkeasti yhteyttä sähköpostitse osoitteeseen mailto:mooc@cs.helsinki.fi.

<notice>HUOMAATHAN, että aikatauluttomalta kurssilta EI VOI HAKEA yliopiston opinto-oikeutta.</notice>
